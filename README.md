# aware@pc
*Be a mindful worker: remind to be aware of yourself, when working at the computer!*

Non so se anche voi usate spesso il PC per lavoro, come succede a me; personalmente mi sorprendo ad essere frequentemente dimentico di me stesso, perso nei ragionamenti o in generale assorbito dalle ordinarie attività d'ufficio. Pertanto mi sono scritto un piccolo programmino (.NET) per PC Windows, che ha il compito di ricordarmi di prestare attenzione a me stesso. In sostanza:
  - ad intervalli di tempo casuali, entro 5 minuti, mostra una scritta colorata (un "tooltip") sullo schermo, posizionata in punti sempre diversi; contemporaneamente l'iconcina applicativa ("trayicon") cambia colore
  - tale scritta scompare in automatico dopo circa 2 secondi (non voglio che sia invasiva o che richieda una mia azione manuale per chiuderla)
  - ogni volta che vedo la scritta (cui è anche associato un colore dedicato), mi sforzo di prestare attenzione (almeno per qualche secondo, suggerito dal diverso colore della "trayicon") alle sensazioni corporee indicate dal testo mostrato: 
    - b[reat]h, per ricordarmi di prestare attenzione al respiro (compare come "b...h", in quanto può essere che abbia colleghi al PC con me, e non voglio dilungarmi in spiegazioni)
    - h[and]s (mani), f[ee]t (piedi), l[eg]s (gambe), h[ea]d (testa)
	
Il programmino non ha un'interfaccia grafica, tranne appunto l'iconcina: click col tasto destro per uscire dall'applicazione.

A me personalmente aiuta a stare un po' più centrato durante l'attività lavorativa, e ho pensato valesse la pena condividere con tutti! ^_^
